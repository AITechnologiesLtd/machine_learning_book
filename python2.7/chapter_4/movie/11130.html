<HTML><HEAD>
<TITLE>Review for Desperate Measures (1998)</TITLE>
<LINK REL="STYLESHEET" TYPE="text/css" HREF="/ramr.css">
</HEAD>
<BODY BGCOLOR="#FFFFFF" TEXT="#000000">
<H1 ALIGN="CENTER" CLASS="title"><A HREF="/Title?0118966">Desperate Measures (1998)</A></H1><H3 ALIGN=CENTER>reviewed by<BR><A HREF="/ReviewsBy?Martijn+van+Turnhout">Martijn van Turnhout</A></H3><HR WIDTH="40%" SIZE="4">
<PRE><HR>* = Waardeloos. 
** = Matig. 
*** = Goed.
**** = Uitstekend.
***** = Meesterwerk.<HR></PRE>
<PRE>"Desperate Measures" *  </PRE>
<PRE>             Hoofdrollen:</PRE>
<PRE>             Peter McCabe: Michael Keaton
             Frank Connor: Andy Garcia
             Jeremiah Cassidy: Brian Cox
             Samantha Hawkins: Marcia Gay Harden
             Nate Oliver: Erik King
             Vargus: Efrain Figueroa</PRE>
<PRE>             Geregisseerd door Barbet Schroeder.
             Geschreven door David Klass.
             Speeltijd: 100 minuten. </PRE>
<P>'ER'. Wie kent deze ziekenhuisserie niet? Het hectische leven van de
dokters en verpleegsters wordt in deze populaire serie goed weergegeven
en in elke aflevering ligt er minimaal één persoon op sterven. Door het
kijken naar zo'n situatie stijgt je adrenaline-gehalte naar ongekende
hoogten, want je weet nooit zeker of hij / zij het haalt. "Desperate
Measures" speelt zich voor een groot gedeelte ook in een ziekenhuis af.
"Dat moet toch wel een spannende film worden!" zul je nu denken. Nou
nee, eigenlijk niet. </P>
<P>Frank Connor (Andy Garcia) leeft in moeilijke tijden. Z'n zoontje
Matthew (Joseph Cross)heeft een gevaarlijk vorm van kanker en de enige
manier om de kanker te verdrijven is het transplanteren van beenmerg. Er
is maar één persoon op de hele aardkloot die hetzelfde
beenmerg als hem heeft en dat is een levensgevaarlijke psychopaat, Peter
McCabe (Michael Keaton). McCabe wil wel aan de operatie meewerken, op
voorwaarde dat een paar wensen van hem vervuld worden. </P>
<P>Zo gezegd, zo gedaan. Na veel moeite ligt McCabe eindelijk op de
operatietafel. Helaas heeft hij van tevoren een paar maatregelen genomen
en dus weet hij al snel te ontsnappen. Na veel personeel gedood te
hebben, probeert McCabe zo snel mogelijk meester te worden
van de situatie. Intussen zit Connor achter hem aan, maar hij mag in
geen geval McCabe dood schieten. Doet hij dat wel, dan verliest het
beenmerg z'n werking en zal z'n zoon sterven aan de kanker... </P>
<P>"Desperate Measures" is zo'n film die veelbelovend klinkt. Dat 'n
wanhopige man een boef achtervolgt, is een veel gebruikt idee, maar dat
hij hem niet mag doden, is een interessante twist. Sterren als Michael
Keaton en Andy Garcia beloven ook veel goeds. En Barbet Schroeder is ook
de beroerdste regisseur niet. Dat klinken dus als de perfecte
ingrediënten om een goede film te maken. </P>
<P>Helaas wordt alles hopeloos uitgewerkt. De film bestaat voornamelijk uit
lange achtervolgingen, die erg saai zijn om naar te kijken. Hoe groot de
explosies ook mogen zijn en hoe dreigend de muziek ook mag klinken,
"Desperate Measures" wordt nergens spannend of boeiend. Het verhaal is
na een kwartier al niet meer te volgen, want het script bevat net zoveel
gaten als de gemiddelde Zwitserse kaas. En Matthew Connor, gespeeld door
Joseph Cross, lijkt met z'n bizarre dialogen een abnormaal intelligent
kind. Echt zo'n 'Doogie Howser'-type. </P>
<P>"Desperate Measures" is dus een grote teleurstelling. Michael Keaton
weet nog wat leven in z'n rol te blazen en Andy Garcia is ook goed op
dreef, maar dat de film zo belachelijk slecht is, daar kunnen zelfs deze
topacteurs niks aan doen. </P>
<PRE>-- 
E-mail us at: <A HREF="mailto:mailto:janvanturnhout@pi.net">mailto:janvanturnhout@pi.net</A></PRE>
<PRE>'Filmpje!' is located at
<A HREF="http://come.to/filmpje">http://come.to/filmpje</A>
where you can also subscribe to my mailing-list!</PRE>
<P>And you can find my film reviews at
<A HREF="http://us.imdb.com/M/reviews_by?Martijn+van+Turnhout">http://us.imdb.com/M/reviews_by?Martijn+van+Turnhout</A></P>
<HR><P CLASS=flush><SMALL>The review above was posted to the
<A HREF="news:rec.arts.movies.reviews">rec.arts.movies.reviews</A> newsgroup (<A HREF="news:de.rec.film.kritiken">de.rec.film.kritiken</A> for German reviews).<BR>
The Internet Movie Database accepts no responsibility for the contents of the
review and has no editorial control. Unless stated otherwise, the copyright
belongs to the author.<BR>
Please direct comments/criticisms of the review to relevant newsgroups.<BR>
Broken URLs inthe reviews are the responsibility of the author.<BR>
The formatting of the review is likely to differ from the original due
to ASCII to HTML conversion.
</SMALL></P>
<P ALIGN=CENTER>Related links: <A HREF="/Reviews/">index of all rec.arts.movies.reviews reviews</A></P>



</P></BODY></HTML>
