<HTML><HEAD>
<TITLE>Review for Money Talks (1997)</TITLE>
<LINK REL="STYLESHEET" TYPE="text/css" HREF="/ramr.css">
</HEAD>
<BODY BGCOLOR="#FFFFFF" TEXT="#000000">
<H1 ALIGN="CENTER" CLASS="title"><A HREF="/Title?0119695">Money Talks (1997)</A></H1><H3 ALIGN=CENTER>reviewed by<BR><A HREF="/ReviewsBy?Martijn+van+Turnhout">Martijn van Turnhout</A></H3><HR WIDTH="40%" SIZE="4">
<PRE><HR>* = Waardeloos. 
** = Matig. 
*** = Goed.
**** = Uitstekend.
***** = Meesterwerk.<HR></PRE>
<PRE>"Money Talks" **  </PRE>
<PRE>             Hoofdrollen:</PRE>
<PRE>             Franklin Hatchett: Chris Tucker
             James Russell: Charlie Sheen
             Guy Cipriani: Paul Sorvino
             Grace Cipriani: Heather Locklear
             Barclay: David Warner</PRE>
<PRE>             Geregisseerd door Brett Ratner.
             Geschreven door Joel Cohen en Alec Sokolow.
             Speeltijd: 92 minuten.</PRE>
<P>Irritante komieken. Je hebt ze in alle soorten en maten. Wat Jerry Lewis
in de jaren '60 was, is Jim Carrey nu in de jaren '90: de meester van de
gekke bekken. Helaas (of gelukkig, het is maar hoe je 't bekijkt) krijgt
hij nu concurrentie van Chris Tucker, beroemd geworden met z'n
opmerkelijke rol in "The Fifth Element". Net als z'n voorgangers is
Tucker hyperactief, irritant, niet te stoppen en erg grappig. Dus
verstandig van hem om een nieuwe film te maken. Dat is "Money Talks"
geworden, een comedy waarbij Tucker het licht in de duisternis is. Dat
zegt al genoeg over de rest van de film... </P>
<P>Franklin Hatchett (Chris Tucker), gluiperd eerste klas, verdiept zich
vaak in duistere zaakjes. Op een dag komt James Russell (Charlie Sheen),
reporter van Channel 12, bij hem langs om een reportage over z'n
criminele praktijken te maken. Russell, wiens carrière niet naar wens
loopt, krijgt van Hatchett te horen dat hij geen gesprek hoeft te
verwachten. Om toch nog een reportage te maken, besluit Russell Hatchett
te laten arresteren. </P>
<P>In de politiebus wordt Hatchett naast schurk Raymond Villard gezet.
Villard heeft ervoor gezorgd dat z'n handlangers hem binnen een korte
tijd komen ophalen. En ja hoor, even later wordt de bus opgeblazen en
Villard weet samen met Hatchett te ontsnappen. Even later wordt Hatchett
gedropt en is vanaf dat moment voortvluchtig. Hatchett is radeloos en
ziet maar één oplossing: James Russell, de reporter. Russell, vanwege
slechte reportages ontslagen, ziet Hatchett als het ideale
kijkcijferkanon en laat hem in z'n huis onderduiken. </P>
<P>Is het een actie-film met een paar grappen of een comedy met een flinke
portie actie? Die vraag dwaalde door m'n hoofd na het zien van "Money
Talks". Te weinig actie voor een actie-film en te weinig leuke grappen
voor een comedy, dus in beide genres is de film mislukt. Jammer, want
het eindresultaat kon veel beter geworden zijn. </P>
<P>Gelukkig is Chris Tucker met z'n hyperactieve en erg grappige optreden
de reddende(b)engel. Elke seconde dat Tucker in beeld is, gaat hij over
de top met z'n gladde praatjes en improviserende gesprekken. Dat Heather
Locklear als barbiepop gebruikt wordt, clichés in overvloed aanwezig
zijn en het verhaal volstrekt ongeloofwaardig is, vergeet je snel met
zijn energieke optreden. Niet dat de film er beter op wordt, want
Tucker's humor is net zo hoogstaand als die van Jim Carrey. Maar hij
zorgt tenminste voor een paar glimlachen, in tegenstelling tot de rest
van de film. </P>
<PRE>-- 
E-mail us at: <A HREF="mailto:mailto:janvanturnhout@pi.net">mailto:janvanturnhout@pi.net</A></PRE>
<P>'Filmpje!' is located at
<A HREF="http://www.geocities.com/Hollywood/Boulevard/8429/">http://www.geocities.com/Hollywood/Boulevard/8429/</A>
where you can also subscribe to my mailing-list!</P>
<P>And you can find my film reviews at
<A HREF="http://us.imdb.com/M/reviews_by?Martijn+van+Turnhout">http://us.imdb.com/M/reviews_by?Martijn+van+Turnhout</A></P>
<HR><P CLASS=flush><SMALL>The review above was posted to the
<A HREF="news:rec.arts.movies.reviews">rec.arts.movies.reviews</A> newsgroup (<A HREF="news:de.rec.film.kritiken">de.rec.film.kritiken</A> for German reviews).<BR>
The Internet Movie Database accepts no responsibility for the contents of the
review and has no editorial control. Unless stated otherwise, the copyright
belongs to the author.<BR>
Please direct comments/criticisms of the review to relevant newsgroups.<BR>
Broken URLs inthe reviews are the responsibility of the author.<BR>
The formatting of the review is likely to differ from the original due
to ASCII to HTML conversion.
</SMALL></P>
<P ALIGN=CENTER>Related links: <A HREF="/Reviews/">index of all rec.arts.movies.reviews reviews</A></P>



</P></BODY></HTML>
