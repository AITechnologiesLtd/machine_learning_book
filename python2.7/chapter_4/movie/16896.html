<HTML><HEAD>
<TITLE>Review for Änglar, finns dom? (1961)</TITLE>
<LINK REL="STYLESHEET" TYPE="text/css" HREF="/ramr.css">
</HEAD>
<BODY BGCOLOR="#FFFFFF" TEXT="#000000">
<H1 ALIGN="CENTER" CLASS="title"><A HREF="/Title?0055647">&#196;nglar, finns dom? (1961)</A></H1><H3 ALIGN=CENTER>reviewed by<BR><A HREF="/ReviewsBy?Mattias+Thuresson">Mattias Thuresson</A></H3><HR WIDTH="40%" SIZE="4">
<PRE>ÄNGLAR, FINNS DOM?</PRE>
<PRE>Aka: Love Mates
Sverige 1961
Regi: Lars-Magnus Lindgren
Medv: Jarl Kulle, Christina Schollin, Edvin Adolphson, Sigge Fürst m.fl.</PRE>
<PRE>Betyg: 4 av 5</PRE>
<P>Den här gamla klassikern har nu restaurerats och har visats på
bio sedan i somras (1997), åtminstone för de som bor i någon
av landets större städer. Filmen spelades in i Eastmancolor, och
på något sätt måste färgerna ha varit annorlunda på
den tiden för det ser inte riktigt som idag.  Färgerna är
på något sätt väldigt klara och tydliga. Jag har för
mig att jag tänkte på samma sak när jag såg Att angöra
en brygga. Båda filmerna är inspelade i skärgården och
leder tankarna till TV-reklamen för Pripps.</P>
<P>Själva filmen är också den riktigt bra. Jag skrev ett referat
om den för Internet Movie Database för ett och ett halvt år
sedan och lyckades få handlingen om bakfoten, men nu förstår
jag bättre. Unge Jan Froman ärvde en mindre förmögen efter
sin mor för några år sedan och har slagit dank sedan
dess. Efter att ha läst boken 'Vägen till framgång' rycker
han upp sig och tar jobb som vaktmästarassistent i en affärsbank
vid Blasieholmen i Stockholm. Den ordinarie vaktmästaren Hagson
vinner flera tusen på poker och ber Froman att hjälpa honom med
pengarna. Froman lyckas ta reda på vilka aktier disponent Raeder,
styrelsemedlem i banken, tänker köpa, och köper sedan samma
aktier. Raeder sysslar med att som journalist skriva ned ett
företag för att sedan, när aktiekursen dalar, köpa
aktierna billigt.</P>
<P>Froman förälskar sig även i Margareta, kontorist på banken
och dotter till admiral Günther. Han bjuder ut henne till en stuga
ute i skärgården för några dagars romans (samt nakenbad
och vackra bilder för filmens fotograf).</P>
<P>Men när det gäller skådespelarprestationer måste jag nog
istället sätta Edvin Adolphsons roll som admiralen i främsta
rummet. Han var en riktig karaktärs- skådespelare. Han gör
admiralen till en riktig sjöbuse med saltvatten i ådrorna, som
endast har förakt över för landkrabbor och handelsflottan. I
andra hand kommer Sigge Fürst, även han en duktig
skådespelare. Det kanske visar hur mycket två enormt duktiga
skådespelare kan lyfta en film. Jarl Kulle i all ära, men jag
tycker nog att han, då 33 år gammal, var något för
åldrad för att spela en sexuellt oerfaren yngling. Schollin
är antingen docksöt eller butter, med något begränsat
register som skådespelare.</P>
<PRE>Mattias Thuresson
<A HREF="mailto:mattias.thuresson@mbox300.swipnet.se">mattias.thuresson@mbox300.swipnet.se</A>
971128</PRE>
<HR><P CLASS=flush><SMALL>The review above was posted to the
<A HREF="news:rec.arts.movies.reviews">rec.arts.movies.reviews</A> newsgroup (<A HREF="news:de.rec.film.kritiken">de.rec.film.kritiken</A> for German reviews).<BR>
The Internet Movie Database accepts no responsibility for the contents of the
review and has no editorial control. Unless stated otherwise, the copyright
belongs to the author.<BR>
Please direct comments/criticisms of the review to relevant newsgroups.<BR>
Broken URLs inthe reviews are the responsibility of the author.<BR>
The formatting of the review is likely to differ from the original due
to ASCII to HTML conversion.
</SMALL></P>
<P ALIGN=CENTER>Related links: <A HREF="/Reviews/">index of all rec.arts.movies.reviews reviews</A></P>



</P></BODY></HTML>
