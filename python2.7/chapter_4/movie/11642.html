<HTML><HEAD>
<TITLE>Review for Sphere (1998)</TITLE>
<LINK REL="STYLESHEET" TYPE="text/css" HREF="/ramr.css">
</HEAD>
<BODY BGCOLOR="#FFFFFF" TEXT="#000000">
<H1 ALIGN="CENTER" CLASS="title"><A HREF="/Title?0120184">Sphere (1998)</A></H1><H3 ALIGN=CENTER>reviewed by<BR><A HREF="/ReviewsBy?Martijn+van+Turnhout">Martijn van Turnhout</A></H3><HR WIDTH="40%" SIZE="4">
<PRE>---------------------
*     = Waardeloos. 
**    = Matig. 
***   = Goed.
****  = Uitstekend.
***** = Meesterwerk.
---------------------</PRE>
<PRE>"Sphere" ***  </PRE>
<PRE>             Hoofdrollen:</PRE>
<PRE>             Norman Goodman: Dustin Hoffman
             Beth Halperin: Sharon Stone
             Harry Adams: Samuel L. Jackson
             Barnes: Peter Coyote
             Ted Fielding: Liev Schreiber</PRE>
<PRE>             Geregisseerd door Barry Levinson.
             Geschreven door Stephan Hauser en Paul Attanasio.
             Gebaseerd op een boek van Michael Crichton.
             Speeltijd: 132 minuten. </PRE>
<P>"Sphere" heeft voor elk wat wils. Voor de filmfanaten is er Dustin
Hoffman, de mannen (inclusief ondergetekende) kunnen zich vermaken met
Sharon Stone en de verlichamelijking van 'cool', Samuel L. Jackson, is
ook aanwezig. Ondanks deze 'starpower' heeft de film het niet zo goed
gedaan in de Amerikaanse bioscopen en dat is wel jammer, want, afgezien
van een paar vage wendingen, is deze film niet slecht. </P>
<P>"Sphere" gaat over een buitenaards ruimteschip, dat 300 jaar geleden in
de zee gestort is. Er wordt een team van wetenschappers naar toe
gestuurd, bestaande uit Norman Goodman (Dustin Hoffman), Beth Halperin
(Sharon Stone), Harry Adams (Samuel L. Jackson) en Ted Fielding (Liev
Schreiber). Na een korte uitleg wordt hun duidelijk gemaakt dat, na al
die honderden jaren, het ruimteschip nog steeds een zoem uitzendt. Het
zou dus goed kunnen dat de buitenaardse wezens nog leven. </P>
<P>Dit team wordt dus naar beneden gestuurd, de zee in. Eenmaal aan boord
van het ruimteschip, ontdekken ze dat het niet helemaal buitenaards is.
En als dat niet genoeg is, vinden ze ook nog een grote, goudkleurige bol
(de sphere dus) van een uitzonderlijke perfectie. Eén van de
wetenschappers besluit in de bol te stappen en dan beginnen de problemen
pas goed. </P>
<P>"Sphere" heeft veel baat bij de vele sterren die in de film rondlopen.
Naast Dustin Hoffman, Sharon Stone en Samuel L. Jackson zien we ook nog
Queen Latifah en Peter Coyote in een paar kleine rollen. En dat is maar
goed ook, want "Sphere" moet het niet hebben van het verhaal. Alhoewel
het begin wel erg goed is, wordt de film, naarmate het einde nadert,
steeds meer ongeloofwaardiger. </P>
<P>Gelukkig houdt regisseur Barry Levinson er de vaart in. De film is op
geen enkel moment saai, wat vooral door Levinson en de mysterieuze
wendingen komt. De drie belangrijkste hoofdrolspelers weten gelukkig nog
wat van hun platte personages te maken. Ook de special effects zijn de
moeite waard, vooral die in het ruimteschip. Trouwens, een film waar
Sharon Stone in zit, is altijd de moeite waard. </P>
<PRE>(c) Martijn van Turnhout</PRE>
<PRE>-- 
E-mail us at: <A HREF="mailto:mailto:janvanturnhout@pi.net">mailto:janvanturnhout@pi.net</A></PRE>
<PRE>'Filmpje!' is located at
<A HREF="http://come.to/filmpje">http://come.to/filmpje</A>
where you can also subscribe to my mailing-list!</PRE>
<P>And you can find my film reviews at
<A HREF="http://us.imdb.com/M/reviews_by?Martijn+van+Turnhout">http://us.imdb.com/M/reviews_by?Martijn+van+Turnhout</A></P>
<HR><P CLASS=flush><SMALL>The review above was posted to the
<A HREF="news:rec.arts.movies.reviews">rec.arts.movies.reviews</A> newsgroup (<A HREF="news:de.rec.film.kritiken">de.rec.film.kritiken</A> for German reviews).<BR>
The Internet Movie Database accepts no responsibility for the contents of the
review and has no editorial control. Unless stated otherwise, the copyright
belongs to the author.<BR>
Please direct comments/criticisms of the review to relevant newsgroups.<BR>
Broken URLs inthe reviews are the responsibility of the author.<BR>
The formatting of the review is likely to differ from the original due
to ASCII to HTML conversion.
</SMALL></P>
<P ALIGN=CENTER>Related links: <A HREF="/Reviews/">index of all rec.arts.movies.reviews reviews</A></P>



</P></BODY></HTML>
