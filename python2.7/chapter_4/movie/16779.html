<HTML><HEAD>
<TITLE>Review for Välkommen till festen (1997)</TITLE>
<LINK REL="STYLESHEET" TYPE="text/css" HREF="/ramr.css">
</HEAD>
<BODY BGCOLOR="#FFFFFF" TEXT="#000000">
<H1 ALIGN="CENTER" CLASS="title"><A HREF="/Title?0120431">V&#228;lkommen till festen (1997)</A></H1><H3 ALIGN=CENTER>reviewed by<BR><A HREF="/ReviewsBy?Mattias+Thuresson">Mattias Thuresson</A></H3><HR WIDTH="40%" SIZE="4">
<PRE>Välkommen till festen
Sverige 1997
Regi: Ella Lemhagen</PRE>
<P>Medv: Charlotte Ståhlberg, Olle Sarri, Jenny Lindroth</P>
<PRE>Betyg: 4 av 5</PRE>
<P>Ella Lemhagen gjorde en väldigt bra debut med
'Drömprinsen - filmen om Em' och nu har hon
återkommit med denna. Hon har behållit flera av
de unga skådespelarna från sin förra film, och
de flesta gör anmärkningsvärt bra prestationer.</P>
<P>Isabells föräldrar åker bort på nyårsafton och
lämnar henne kvar i huset. Till dem har hon sagt
att hon känner sig sjuk men det egentliga syftet
är att kunna ha fest för sina allra närmaste
kompisar. Snart nog spårar festen ut när de jämn-'
åriga killarna i hockeylaget kommer. I huset
bor också en inneboende, Peter, som oväntat dyker
upp med några flaskor vin. Ungdom, starka känslor
och alkohol blir ingen lyckad kombination. Var och
en av ungdomarna är innerst inne osäkra på sig själva.
Isabelles kompis Vera är dominant och har sett
till att omge sig med viljesvaga ja-sägare. Hon ser
ned på sina jämnåriga, men frågan är om hon skulle
accepteras på en fest för äldre ungdomar. När hon
kommer hem till Isabell som bjuder henne på alkoholfri
bål blir hennes kommentar: 'Är det barnkalas?'</P>
<P>Länge skulle filmen ha hetat 'Varför går tjejer alltid
två på toaletten?' och det är inne på den som tjejerna
samlas mellan konfrontationerna för att dra upp nya
planer. Toaletten är Veras territorium där man bara
får vara med hennes tillåtelse. Pojkarna på festen har
däremot ingen skyddad zon, den skapar de själva genom
att spela apa, gapa och skrika och därmed undvika
närhet till andra.</P>
<P>Genomgående bra rollprestationer, utom i en scen
där det lät alltför mycket skolteater.</P>
<PRE>Mattias Thuresson
<A HREF="mailto:mattias.thuresson@mbox300.swipnet.se">mattias.thuresson@mbox300.swipnet.se</A>
980208</PRE>
<HR><P CLASS=flush><SMALL>The review above was posted to the
<A HREF="news:rec.arts.movies.reviews">rec.arts.movies.reviews</A> newsgroup (<A HREF="news:de.rec.film.kritiken">de.rec.film.kritiken</A> for German reviews).<BR>
The Internet Movie Database accepts no responsibility for the contents of the
review and has no editorial control. Unless stated otherwise, the copyright
belongs to the author.<BR>
Please direct comments/criticisms of the review to relevant newsgroups.<BR>
Broken URLs inthe reviews are the responsibility of the author.<BR>
The formatting of the review is likely to differ from the original due
to ASCII to HTML conversion.
</SMALL></P>
<P ALIGN=CENTER>Related links: <A HREF="/Reviews/">index of all rec.arts.movies.reviews reviews</A></P>



</P></BODY></HTML>
