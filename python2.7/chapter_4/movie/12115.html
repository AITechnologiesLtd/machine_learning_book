<HTML><HEAD>
<TITLE>Review for As Good As It Gets (1997)</TITLE>
<LINK REL="STYLESHEET" TYPE="text/css" HREF="/ramr.css">
</HEAD>
<BODY BGCOLOR="#FFFFFF" TEXT="#000000">
<H1 ALIGN="CENTER" CLASS="title"><A HREF="/Title?0119822">As Good As It Gets (1997)</A></H1><H3 ALIGN=CENTER>reviewed by<BR><A HREF="/ReviewsBy?Rose+Bruf">Rose Bruf</A></H3><HR WIDTH="40%" SIZE="4">
<PRE>FILMBESPREKING </PRE>
<P>Omdat het onderwerp nu toch 'film' is, wou ik even vermelden dat ik
'Titanic' wel gezien heb, maar niet bespreek omdat :
        - de helft van de klas hem al bespreekt (ben ik zeker van omdat ik voor
hen 
           online documentatie gezocht heb)
        - ik écht geen Leo DiCaprio-fan ben en tengevolge hiervan geen zin heb 
          om over deze (inhoudelijk ook nog beperkte) persoon te schrijven
        - ik het plot van de film aan de zwakke kant vind, en echt niet weet wat
-buiten           de mooie beeldrendering- iemand kan bezielen om 'zoiets' 9
oscars toe te                     kennen...
In plaats daarvan besloot ik 'As good as it gets' te bespreken, wat
wel-verdiend de oscars voor beste acteur & actrice wegkaapte.
De film begint met beelden van Melvin Udall, een geëerd schrijver, die
Verdell, de bhond van zijn homoseksuele buurman Simon, in de stortkoker
stopt. Na een korte woordenwisseling met Simon en diens vriend Frank
vertrekt Melvin, zoals elke dag, naar 'zijn' restaurant, waar men hem
liever ziet gaan dan komen. Zoals elke dag brengt dienster Carol Connelly
hem zijn onbijt, en zoals altijd beledigt hij haar. 
Ondertussen wordt Simon in elkaar geslagen (één van zijn vriendjes verdacht
hem onterecht van ontrouw) en zet Frank (omdat hij zelf te weinig tijd
heeft) Verdell bij Melvin af, die eerst niet weet waar hij het heeft, maar
als even later de hond er zich (noodgedwongen) bij neerlegt, toch wat
'steun' bij het dier vindt.
De volgende dag neemt Melvin Verdell mee naar het restaurant - hij zet hem
op de stoet in de hoop dat een of ander kind hem meeneemt. Carol vertelt
hem dat haar zoon Spencer erg lijdt onder zijn astma, maar Melvin blijkt
niet geïnteresseert te zijn.
Omdat Simon al wat hersteld is, wil hij Verdell graag terug. Melvin kan dit
niet verhin- deren, want Verdell is eigenlijk niet zijn hond. Verdell is
echter niet langer even dol op zijn baasje, en lijkt Melvins pesterijen en
pianospel haast wel te missen.
Nog een dagje later besluit Melvin een groot risico te nemen: in plaats van
direct naar het restaurant te gaan, loopt hij even binnen bij zijn
psychiater, waar hij kennelijk al lang niet meer geweest is. Die vindt dat
hij maar -zoals iedereen- een afspraak moet maken en dus op een andere keer
moet terugkomen. Zelfs na aandringen van Melvin wil hij niet toegeven, dus
loopt deze eerste terug het gebouw uit, maar niet voor hij aan de met
patiënten gevulde wachtzaal verkondigd heeft dat dit misschien wel 'as good
as it gets' is... De rest van zijn dag verloopt al niet veel beter, want na
een 'inspannende' wandeling naar het restaurant -Melvin wil kost wat kost
niet in iets vuils trappen op straat- vindt hij daar niet zijn vertrouwde
Carol om zijn eten op te dienen, maar een olifantsachtige vrouw die niet
half zo veel geduld met hem heeft. Bijna wanhopig zoekt hij Carol thuis op,
die dat helemaal niet appreciëert, vooral niet wanneer Melvin haar zieke
zoon wat lessen in beleefdheid wil geven. Wanneer Melvin even later een
taxi wil nemen, komt Carol aanlopen met Spencer, die net een nieuwe aanval
kreeg. Melvin rijdt met hen mee naar het ziekenhuis en dan zonder meer
terug naar zijn flat.
Omdat hij het zou besterven als Carol hem niet meer zou bedienen, besluit
Melvin een dure, maar betere arts in te huren om voor Spencer te zorgen.
Omdat Carol denkt dat Melvin nu in ruil hier met haar wil slapen, besluit
ze hem dit midden in de nacht te komen vertellen, wat uitdraait op een erg
stuntelige conversatie zonder veel nut.
De volgende dag bedient Carol hem weer in 'zijn' restaurant. Carol wil hem
bedanken, maar kan er de woorden niet voor vinden, maar Melvin vindt dit
helemaal niet nodig. Voor één keer zit hij trouwens niet alleen aan 'zijn'
tafel; Frank komt hem vragen of hij Simon niet naar zijn ouders in
Baltimore wil rijden, in ruil mag hij de cabriolet lenen en kan hij er eens
tussenuit. Melvin vindt er helemaal niks aan, maar Carol zegt dat hij zich
moest schamen om zo'n kans te laten voorbijgaan; zijzelf zou direct akkoord
zijn. Melvin geeft dan maar toe en dwingt Carol mee te gaan, want dat is ze
hem toch verschuldigd, of niet ? 
De volgende dag vertrekken ze dan naar Baltimore, Melvin aan het stuur,
Simon ernaast en Carol achterin. De laatste twee kunnen het wel met elkaar
vinden, Simon vertelt haar over zijn zorgelijke kindertijd, terwijl Melvin
beweert dat zij allemaal zo zielig zijn omdat ze jaloers zijn op mensen die
wél goeie herinneringen hebben. Wanneer ze aankomen in hun hotel, belt
Carol even naar huis, waar het zo goed met Spencer gaat dat hij zelfs terug
kan voetballen. Carol is zo blij dat ze een avond uit wil gaan en omdat
Simon zich niet zo goed voelt (zijn ouders nemen niet op wanneer hij belt),
besluit ze maar met Melvin te gaan. Ze gaan naar een duur restaurant, waar
Melvin eerst weigert een vest en das van de zaak te nemen, maar er waren
kledingsvoorschriften en dus koopt hij in een winkel in de buurt maar een
nieuwe vest en das. Nog voor het eten bestelt is, maakt Melvin de opmerking
dat 'hij zoveel kleren moet dragen, terwijl Carol in zo'n prulding van een
jurk binnenmag'. Carol dreigt op te stappen, tenzij als Melvin haar een
compliment zou maken, gewoon één keer. Eerst lijkt het erop dat alles
verloren is, maar Melvin besluit Carol te vertellen dat 'zij hem een betere
man wil laten zijn' en dat is voor Carol zelfs genoeg om naast zijn stoel
op de grond te gaan zitten en hem te kussen. Even later gaat het weer
helemaal fout, want wanneer zij hem vraagt waarom hij haar meegevraagd
heeft, antwoordt hij dat een van de redenen was dat 'zij Simon misschien
van zijn 'ziekte' (homoseksualiteit) kon afhelpen'. Nu kan Carol er niet
meer omheen: dit wordt niets. Ze gaat terug naar het hotel waar Simon,
wanneer hij haar zich toevallig ziet uitkleden, in haar een enorme
inspiratie terugvindt (die hij verloren was). Hij schetst haar portret en
wanneer Melvin laat thuis komt, vertellen ze hem dat 'het' fantastisch was,
en ze 'elkaar gewoon hebben vastgehouden'. Simon besluit dat hij zijn
ouders voor niets nodig heeft, de volgende ochtend vertrekken ze opnieuw.
Op de terugweg probeert Melvin Carol naar een romantisch liedje te laten
luisteren, maar zij ontwijkt zijn pogingen en vertelt hem nodat ze terug
thuis zijn dat 'hij haar een slecht gevoel geeft'. Omdat het gewoon nog
iets slechter kon, laat Melvin gedwee Simon bij hem intrekken, want die is
volledig blut en kan nergens heen.
 Even later belt Carol en hoewel ze niet weten wat ze moeten zeggen,
verloopt het gesprek betrekkelijk goed. Zo goed zelfs, dat Melvin besluit
bij haar langs te gaan. 
Daar vertelt hij haar dat hij het liefst van alles gewoon bij haar op de
trap zou willen zitten, wat Carol een aanleiding vindt om hem gestoord te
noemen. Gelukkig is haar moeder in de buurt om Carol te vertellen dat geen
enkel 'vriendje' normaal is. Wanneer Melvin hoort dat iemand hem haar
'vriendje' noemt, krijgt hij de moed om Carol mee te vragen voor een
nachtelijke wandeling, maar omdat Carol ook het concept van een nachtelijke
wandeling' gestoord noemt, verandert hij het even in 'verse, warme
koffiekoeken eten in een bakkerij die op dit vroege uur opent', wat ze dan
weer wel ziet zitten. Tijdens de nachtelijke wandeling (naar de bakkerij
die op dit vroege uur opent, waar ze verse, warme koffiekoeken gaan eten)
loopt Melvin naar gewoonte in een grote om de vuiligheden van de stad heen.
Wanneer hij ziet dat Carol ook dit gestoord vindt, besluit hij -om haar een
plezier te doen- toch maar in het midden van de stoep naast haar te gaan
lopen. Hij kust haar een paar keer, en dan gaan ze de -net geopende-
bakkerij binnen. Net voor Melvin binnengaat (Carol staat al te bestellen),
komt er een dienster met een vuilblik buiten...</P>
<P>'As good as it gets' vind ik wel een boeiende film, die 2 uur vlogen
voorbij zonder ze te verliezen en ondanks het feit dat dit echt niet mijn
'soort' film is. Hoe langer ik erover nadenk, hoe meer ik inzie dat de film
bestaat uit willekeurige interpersonele actie. Zonder déze mensen, déze
mensen was dít niet gebeurd. Dat lijkt logisch, want de een verschil in
oorzaak veroorzaakt natuurlijk een verschil in gevolg. Maar je moet erbij
nadenken dat deze film een weerspiegeling is van het leven; deze mensen
konden eruit stappen, het einde veranderen. Het geeft een verontrustend
gevoel, alsof ik nu net één einde gezien heb en nog een keer moet gaan
kijken om te zien wat er dan zou gebeuren. En dan bedenk ik weer dat het
een film is. 
Echt inleven in de film kan je je niet, al de rollen zijn gevuld, behalve
die van nóg een saaie buur, maar meeleven des te meer. Je ziet de wanhoop,
de apathie van de maatschappij nog maar eens bevestigd. De situaties zijn
uitvergrote realismen, vermoed ik, meer speed, extremisme dan in het 'echte
leven', maar het blijft geloofwaardig. Dwangneurosen bestaan, zowel als
zieke kinderen met arme ouders, de kloof tussen arm en rijk,
homodiscriminatie en dierenmishandeling.
Het slot van de film vind ik dan wel wat voorspelbaar, maar hoe kon je je
het anders oplossen ? Het echte einde vind ik dan weer wel zowat een
hoogtepunt - ik zou er zelf niet opgekomen zijn; Carol binnen in de warmte
een koffiekoek aan het uitkiezen (in het licht dan nog wel), net voor
Melvin binnengaat (in het licht !) komt er een dienster buiten met een
vuilnisblik en hij maakt even plaats om haar door te laten... záááálig
toch, zo'n symbolisch einde...                                . </P>
<P>Even nog wat over film. Hij werd geregisseerd door James J. Brooks, die ook
de regisseur van de Simpsons is en de werktitel -vind ik altijd interessant
om te weten- was 'Old friends'. Scenaristen waren Mark Andrus & James L.
Brooks,  Hans Zimmer zorgde voor de muziek. In de VS kreeg de film het
label 'PG-13' (kinderen onder de 13 brengen best hun ouders mee) wegens het
taalgebruik, de thema's, enkele naaktscenes en een vechtpartij. De stemmers
van de IMDB (Internet Movie DataBase) gaven de film gemiddeld een 8.2 op
10, wat hem een 72ste plaats in de top 250 opleverde. Een opmerkzame kijker
zag dat aan het einde van de film de boodschap  "The actors in this film
were in no way mistreated" verscheen.</P>
<P>Jack Nicholson acteert al sinds 1958 - toen vertolkte hij Jimmy in 'The Cry
Baby Killer'. De rode draad doorheen zijn carrière lijken wel de rollen van
slechterikken, die hij altijd toegeschreven krijgen - denk maar aan
'Batman', 'The Witches of Eastwick',... Komt dat door zijn uiterlijk ? Wil
hij het zelf zo omdat men (algemeen bekend, hier nog eens bevestigd door
Martijn van Turnhout) beweert dat 'boef, dief, schurk, psychopaat, sadist,
gierigaard of klootzak' de interessantste rollen zijn ? En Melvin is dat
allemaal wel zo'n beetje, Nicholson (als je hem niet echt kent) misschien
ook, hoewel ze voor part nog wat 'cru-er' kónden - misschien zou dat de
film voor veel mensen dan wel verstoord hebben. Toch een erg-erg-erg
verdiende Oscar.
Helen Hunt acteert al sinds ze 10 jaar was en het zit blijkbaar in de
familie, want haar vader Gordon is regisseur. Het is dan ook niet verbazend
dat haar verloofde, Hank Azaria, acteert. In 1986 stapte ze over van tv
naar hoofdzakelijk films. Op tv is ze nu vooral te bewonderen in de rol van
Jamie in 'Mad about you' en ze was ook één van de hoofdrolspeelsters in de
kaskraker van 2 jaar geleden, Twister. Bij de Oscar-uitreiking was ze
dolgelukkig toen ze het beeldje in ontvangst nam, maar speechen ging haar
wat minder goed af; ze leek wat nerveus, leek wel tegen een onbepaalde
plaats op de muur te spreken en dat tegen zo'n tempo dat ze soms een paar
lange seconden stilte hield om 'op adem en woorden te komen'... </P>
<HR><P CLASS=flush><SMALL>The review above was posted to the
<A HREF="news:rec.arts.movies.reviews">rec.arts.movies.reviews</A> newsgroup (<A HREF="news:de.rec.film.kritiken">de.rec.film.kritiken</A> for German reviews).<BR>
The Internet Movie Database accepts no responsibility for the contents of the
review and has no editorial control. Unless stated otherwise, the copyright
belongs to the author.<BR>
Please direct comments/criticisms of the review to relevant newsgroups.<BR>
Broken URLs inthe reviews are the responsibility of the author.<BR>
The formatting of the review is likely to differ from the original due
to ASCII to HTML conversion.
</SMALL></P>
<P ALIGN=CENTER>Related links: <A HREF="/Reviews/">index of all rec.arts.movies.reviews reviews</A></P>



</P></BODY></HTML>
