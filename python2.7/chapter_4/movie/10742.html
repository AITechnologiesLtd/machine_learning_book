<HTML><HEAD>
<TITLE>Review for Flubber (1997)</TITLE>
<LINK REL="STYLESHEET" TYPE="text/css" HREF="/ramr.css">
</HEAD>
<BODY BGCOLOR="#FFFFFF" TEXT="#000000">
<H1 ALIGN="CENTER" CLASS="title"><A HREF="/Title?0119137">Flubber (1997)</A></H1><H3 ALIGN=CENTER>reviewed by<BR><A HREF="/ReviewsBy?Martijn+van+Turnhout">Martijn van Turnhout</A></H3><HR WIDTH="40%" SIZE="4">
<PRE><HR>* = Waardeloos. 
** = Matig. 
*** = Goed.
**** = Uitstekend.
***** = Meesterwerk.<HR></PRE>
<PRE>"Flubber" *   </PRE>
<PRE>             Hoofdrollen:</PRE>
<PRE>             Prof. Brainard: Robin Williams
             Sara Jean: Marcia Gay Harden
             Wilson Croft: Christopher McDonald
             Bennett Hoenicker: Wil Wheaton </PRE>
<PRE>             Geregisseerd door Les Mayfield.
             Geschreven door John Hughes en Bill Walsh.
             Speeltijd: 92 minuten.</PRE>
<P>Robin Williams is echt zo'n acteur die elke rol aankan. Hij is o.a. DJ
geweest in "Good Morning Vietnam", leraar in "Dead Poets Society,
genie in "The World According To Garp", homo in "The Birdcage" en
later in het jaar is hij te zien als therapeut in "Good Will Hunting",
waar hij een Golden Globe-nominatie voor kreeg.</P>
<P>Altijd hyperactief en nooit verlegen voor andere stemmetjes, dat zijn
de kenmerken van Williams. Geen wonder dus dat hij zich in z'n laatste
film, "Flubber", helemaal kan uitleven, want in deze Disney-productie
speelt hij een verstrooide professor, compleet met een bril en een
mooi strikje. Cliché dus. Net als de rest van de film.</P>
<P>Het gaat niet goed met professor Brainard (Robin Williams). Al voor de
derde keer is hij z'n huwelijk met Sara Jean (Marcia Gay Harden)
vergeten. De afgelopen dagen is Brainard namelijk druk bezig geweest
met het ontwikkelen van een nieuwe stof.  Eindelijk, na eindeloos
proberen, krijgt hij het voor elkaar. Er onstaat een stof, wat uiterst
rekbaar, sterk en stuiterend is. Brainard doopt deze stof om tot
'flubber', vergelijkbaar met vliegend rubber.</P>
<P>Professor Brainard is erg enthousiast over deze stof en wilt het al
meteen gebruiken voor het basketbalteam van zijn school. Dit
basketbalteam, bestaande uit doorsnee nerds, wint door het 'flubber'
voor de eerste keer een wedstrijd. Dat valt natuurlijk iedereen
op. Ook een miljonair die de wedstrijd bijwoont heeft in de gaten dat
er iets niet klopt, dus stuurt hij een paar handlangers op pad om
erachter te komen wat het geheim van het winnende basketbalteam is. Ze
belanden bij Brainard en ontdekken het 'flubber'. Foute boel dus.</P>
<P>Het grootste minpunt van "Flubber" is dat het zo voorspelbaar
is. Binnen een kwartier had ik al in de gaten wie de slechterik was en
daarna duurde het niet zo lang voordat ik wist hoe de rest van de film
zou lopen. Alles wat je in "Flubber" ziet, heb je al in honderden
andere films gezien.</P>
<P>Het is duidelijk dat John Hughes, maker van de "Home Alone"-serie, een
vinger in de pap had. De capriolen van de twee handlangers van de
slechterik hangen je al snel de keel uit, mede doordat ze gewoon
rechtstreeks overgenomen zijn van "Home Alone". Met het verschil dat
"Home Alone" veel grappiger is.</P>
<P>"Flubber" is de eerste comedy waarbij ik niet één keer gelachen
heb, het is zelfs voor een Disney-film te flauw voor woorden. Het
enige wat de film te bieden heeft, zijn mooie special effects. Maar of
die je bioscoopkaartje waard zijn...</P>
<PRE>-- 
"Life's like a box of chocolates... 
You never know what you're gonna get."</PRE>
<P>E-mail us at: <A HREF="mailto:mailto:janvanturnhout@pi.net">mailto:janvanturnhout@pi.net</A></P>
<P>'Filmpje!' is located at
<A HREF="http://www.geocities.com/Hollywood/Boulevard/8429/">http://www.geocities.com/Hollywood/Boulevard/8429/</A>
where you can also subscribe to my mailing-list!</P>
<HR><P CLASS=flush><SMALL>The review above was posted to the
<A HREF="news:rec.arts.movies.reviews">rec.arts.movies.reviews</A> newsgroup (<A HREF="news:de.rec.film.kritiken">de.rec.film.kritiken</A> for German reviews).<BR>
The Internet Movie Database accepts no responsibility for the contents of the
review and has no editorial control. Unless stated otherwise, the copyright
belongs to the author.<BR>
Please direct comments/criticisms of the review to relevant newsgroups.<BR>
Broken URLs inthe reviews are the responsibility of the author.<BR>
The formatting of the review is likely to differ from the original due
to ASCII to HTML conversion.
</SMALL></P>
<P ALIGN=CENTER>Related links: <A HREF="/Reviews/">index of all rec.arts.movies.reviews reviews</A></P>



</P></BODY></HTML>
