<HTML><HEAD>
<TITLE>Review for Great Expectations (1998)</TITLE>
<LINK REL="STYLESHEET" TYPE="text/css" HREF="/ramr.css">
</HEAD>
<BODY BGCOLOR="#FFFFFF" TEXT="#000000">
<H1 ALIGN="CENTER" CLASS="title"><A HREF="/Title?0119223">Great Expectations (1998)</A></H1><H3 ALIGN=CENTER>reviewed by<BR><A HREF="/ReviewsBy?Martijn+van+Turnhout">Martijn van Turnhout</A></H3><HR WIDTH="40%" SIZE="4">
<PRE>---------------------
*     = Waardeloos. 
**    = Matig. 
***   = Goed.
****  = Uitstekend.
***** = Meesterwerk.
---------------------</PRE>
<PRE>"Great Expectations" **  </PRE>
<PRE>             Hoofdrollen:</PRE>
<PRE>             Finnegan Bell: Ethan Hawke
             Estella: Gwyneth Paltrow
             Ms. Dinsmoor: Anne Bancroft
             Walter Plane: Hank Azaria
             Joe: Chris Cooper
             Arthur Lustig: Robert De Niro </PRE>
<PRE>             Geregisseerd door Alfonso Cuaron.
             Geschreven door Mitch Glazer. Gebaseerd op het boek
van              Charles Dickens.
             Speeltijd: 111 minuten. </PRE>
<P>Twee jaar geleden werd "Shakespeare's Romeo & Juliet" uitgebracht, een
moderne film gebaseerd op het verhaal van Shakespeare, met Leonardo
DiCaprio en Claire Danes in de hoofdrollen. Vele critici bejubelden deze
versie, omdat de makers het verhaal en de dialogen trouw waren gebleven.
Dat bracht waarschijnlijk Alfonso Cuaron op het idee om van een ander
klassiek verhaal een film te maken. "Great Expectations" dus. </P>
<P>In "Great Expectations" draait het om de eenvoudige Finnegan Bell (Ethan
Hawke), een arme sloeber met een passie voor tekenen. Hij woont samen
met z'n zus en haar vriend Joe (Chris Cooper) in een oud huis in
Florida, dichtbij de zee. Op een dag gaat Bell samen met Joe de tuin van
mevrouw Dinsmoor (Anne Bancroft) opknappen. Dinsmoor is een vreemd en
excentriek figuur, die, na het vertrek van haar bruid, nooit meer
dezelfde geworden is. </P>
<P>Dinsmoor blijkt ook nog een nichtje te hebben, Estella genaamd. Estella
is, door de opvoeding van haar tante, een harteloos kreng geworden. Toch
valt de dromerige Bell als een blok voor haar. Het doet hem dan ook pijn
te horen dat Estella naar New York vertrekt om daar verder te leren. </P>
<P>De jaren verstrijken. Bell krijgt veel aanbiedingen voor z'n tekeningen
en besluit om in New York te wonen, om daar verder te tekenen. Toevallig
komt hij daar ook Estella tegen, nu volwassen en een erg mooie vrouw
geworden. Bell besluit zich 100 percent in te zetten om haar hart te
veroveren, maar hij krijgt veel tegenslag te verduren. Van
buitenstaanders én van Estella zelf. </P>
<P>"Great Expectations" ziet er prachtig uit. Daar is geen twijfel over
mogelijk. Regisseur Cuaron maakt gebruik van oogverblindende
landschappen, fascinerende achtergronden en betoverende lichteffecten,
zodat de kijker geboeid wordt door de film. Soms is het effect zelfs
betoverend. Een goed voorbeeld daarvan is wanneer Hawke samen met de
gewonde De Niro in de trein zit en naar buiten kijkt. Het landschap
schiet dan voorbij. </P>
<P>Dit is helaas ook het enige pluspunt van de film, want voor de rest
heeft "Great Expectations" weinig tot niks te bieden. Dit komt vooral
door het verhaal dat, de hele film door, heel vaag en onduidelijk
blijft. Het is een opeenstapeling van
moet-zij-me-nou-wel-of-moet-zij-me-niet-situaties, uitgewerkt met de
intelligentie van een gekookte aardappel. </P>
<P>Ook kun je je, behalve bij Hawke, niet inleven in één van de
hoofdpersonen. Paltrow, Bancroft en De Niro hebben daarvoor te aparte
rollen gekozen en zijn daardoor niet sympathie wekkend. Het einde zal
voor vele mensen (inclusief ondergetekende) dus een verrassing zijn.
Kortom, de film is een nogal raar geheel geworden. Jammer, een gemiste
kans. Is "Romeo & Juliet 2" misschien een goed idee? </P>
<PRE>(c) Martijn van Turnhout </PRE>
<PRE>-- 
E-mail us at: <A HREF="mailto:mailto:janvanturnhout@pi.net">mailto:janvanturnhout@pi.net</A></PRE>
<PRE>'Filmpje!' is located at
<A HREF="http://come.to/filmpje">http://come.to/filmpje</A>
where you can also subscribe to my mailing-list!</PRE>
<P>And you can find my film reviews at
<A HREF="http://us.imdb.com/M/reviews_by?Martijn+van+Turnhout">http://us.imdb.com/M/reviews_by?Martijn+van+Turnhout</A></P>
<HR><P CLASS=flush><SMALL>The review above was posted to the
<A HREF="news:rec.arts.movies.reviews">rec.arts.movies.reviews</A> newsgroup (<A HREF="news:de.rec.film.kritiken">de.rec.film.kritiken</A> for German reviews).<BR>
The Internet Movie Database accepts no responsibility for the contents of the
review and has no editorial control. Unless stated otherwise, the copyright
belongs to the author.<BR>
Please direct comments/criticisms of the review to relevant newsgroups.<BR>
Broken URLs inthe reviews are the responsibility of the author.<BR>
The formatting of the review is likely to differ from the original due
to ASCII to HTML conversion.
</SMALL></P>
<P ALIGN=CENTER>Related links: <A HREF="/Reviews/">index of all rec.arts.movies.reviews reviews</A></P>



</P></BODY></HTML>
