<HTML><HEAD>
<TITLE>Review for Peacemaker, The (1997)</TITLE>
<LINK REL="STYLESHEET" TYPE="text/css" HREF="/ramr.css">
</HEAD>
<BODY BGCOLOR="#FFFFFF" TEXT="#000000">
<H1 ALIGN="CENTER" CLASS="title"><A HREF="/Title?0119874">Peacemaker, The (1997)</A></H1><H3 ALIGN=CENTER>reviewed by<BR><A HREF="/ReviewsBy?Martijn+van+Turnhout">Martijn van Turnhout</A></H3><HR WIDTH="40%" SIZE="4">
<PRE>The Peacemaker</PRE>
<PRE>De klok tikt voor Clooney en Kidman </PRE>
<PRE>Door Pipo.</PRE>
<P>Je heet Steven Spielberg en je wilt als tussendoortje een leuke 
actiefilm maken. Wat doe je dan? Simpel, je richt de DreamWorks studio 
op, je geeft George Clooney en Nicole Kidman de hoofdrollen, je neemt 
een debuterende regisseuse en je verzint een (redelijk) origineel 
verhaaltje. Als eindresultaat krijg je dan ‘The Peacemaker', een film 
waarbij je van begin tot einde op het puntje van je stoel zit.</P>
<P>De film begint in Rusland, waar een trein vol  nucleaire bommen - die 
onderdeel van een internationale ontwapeningsovereenkomst is - gekaapt 
wordt door Russen. Ook de wapens worden gestolen door Russische 
militairen die van plan zijn ze door te verkopen aan de hoogste bieder. 
Als afleiding laten ze ook nog een 75 kiloton zware bom ontploffen. Au.
De Amerikaanse regering komt hier snel achter en stuurt Thomas Devoe 
(George Clooney), een stoere kolonel, en Julia Kelly (Nicole Kidman), 
een kernspecialiste, erop af. Zij moeten zo snel mogelijk de kernbommen 
onderscheppen, waarvan er nu nog maar elf over zijn. Na lange 
zoektochten lukt het ze om de kernbommen in handen te krijgen. Tien 
kernbommen welteverstaan, want een terrorist gaat er met de elfde 
vandoor. Met als bestemming: New York.</P>
<P>Het is duidelijk dat regisseuse Mimi Leder er geen romantische film van 
wilde maken: ‘The Peacemaker' zit namelijk boordevol actie, het soort
waarbij je met open mond naar het scherm zit te staren. De spannende
autoscènes in de stijl van ‘James Bond' en de climax in New York zitten
erg goed in elkaar en er is zelfs aan een verhaal gedacht, zodat we in
de film nog op een paar originele ideeën stuiten. Maar daar blijft het
ook bij, want voor de rest is ‘The Peacemaker' een doorsnee actiefilm.
Een leuke doorsnee actiefilm, dat wel. </P>
<PRE>‘The Peacemaker': *** van de *****</PRE>
<PRE>Met dank aan City Theater
Brugstraat 48
4701 LJ
Tel. 0165-534503
Roosendaal</PRE>
<PRE>-- 
"Life's like a box of chocolates... You never know what you're gonna 
get."</PRE>
<P>Jan / Martijn / Ria / Erik van Turnhout.
E-mail us at: <A HREF="mailto:mailto:janvanturnhout@pi.net">mailto:janvanturnhout@pi.net</A></P>
<HR><P CLASS=flush><SMALL>The review above was posted to the
<A HREF="news:rec.arts.movies.reviews">rec.arts.movies.reviews</A> newsgroup (<A HREF="news:de.rec.film.kritiken">de.rec.film.kritiken</A> for German reviews).<BR>
The Internet Movie Database accepts no responsibility for the contents of the
review and has no editorial control. Unless stated otherwise, the copyright
belongs to the author.<BR>
Please direct comments/criticisms of the review to relevant newsgroups.<BR>
Broken URLs inthe reviews are the responsibility of the author.<BR>
The formatting of the review is likely to differ from the original due
to ASCII to HTML conversion.
</SMALL></P>
<P ALIGN=CENTER>Related links: <A HREF="/Reviews/">index of all rec.arts.movies.reviews reviews</A></P>



</P></BODY></HTML>
