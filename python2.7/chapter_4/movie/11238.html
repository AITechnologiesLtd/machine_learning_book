<HTML><HEAD>
<TITLE>Review for Jackal, The (1997)</TITLE>
<LINK REL="STYLESHEET" TYPE="text/css" HREF="/ramr.css">
</HEAD>
<BODY BGCOLOR="#FFFFFF" TEXT="#000000">
<H1 ALIGN="CENTER" CLASS="title"><A HREF="/Title?0119395">Jackal, The (1997)</A></H1><H3 ALIGN=CENTER>reviewed by<BR><A HREF="/ReviewsBy?Martijn+van+Turnhout">Martijn van Turnhout</A></H3><HR WIDTH="40%" SIZE="4">
<PRE><HR>* = Waardeloos. 
** = Matig. 
*** = Goed.
**** = Uitstekend.
***** = Meesterwerk.<HR></PRE>
<PRE>"The Jackal" **  </PRE>
<PRE>             Hoofdrollen:</PRE>
<PRE>             The Jackal: Bruce Willis
             Declan Mulqueen: Richard Gere
             Preston: Sidney Poitier
             Valentina Koslova: Diane Venora</PRE>
<PRE>             Geregisseerd door Michael Caton-Jones.
             Geschreven door Chuck Pfarrer.
             Gebaseerd op het verhaal 
             "The Day of the Jackal" van Kenneth Ross.
             Speeltijd: 119 minuten.</PRE>
<P>Wil je actie, dan zit je bij Bruce Willis goed. Na het meesterwerk "Die
Hard", maakte hij ook nog "Die Hard 2", "Die Hard With A Vengeance",
"Twelve Monkeys, "The Last Boy Scout" en nog vele andere films. Je ziet
het, met name actiefilms behoren tot zijn favoriete genre. Vandaar dat
hij nu de hoofdrol speelt in "The Jackal", waarin hij het moet opnemen
tegen Richard Gere en Sidney Poitier. </P>
<P>De film begint in Rusland, waar we kennis maken met de Amerikaanse
FBI-agent Preston(Sidney Poitier) en de Russische agente Koslova (Diane
Venora), die op zoek zijn naar Terek, een Russische schurk. Terek wordt
al snel gevonden in een ongure disco, waar hij ter plekke gearresteerd
wordt. Helaas spartelt Terek fel tegen en hij valt Koslova aan. Koslova,
ook de makkelijkste niet, schiet hem meteen dood. Dat kon ze beter niet
doen, want Terek's broer, een machtige man, wil nu wraak nemen en huurt
daarvoor The Jackal (Bruce Willis)
in. The Jackal vertrekt naar Amerika om de baas van de FBI, Donald
Brown, op te zoeken en neer te knallen. Een soort 'waarschuwing' voor de
FBI dus. </P>
<P>Preston en Koslova horen van deze snode plannen en zoeken daarom in de
gevangenis Declan Mulqueen (Richard Gere) op, een IRA-terrorist met een
duister verleden. Mulqueen kent een andere terroriste
(Mathilda May), die weet hoe The Jackal eruit ziet. En dat is wel
handig, want The Jackal staat bekend om z'n talloze verkleedpartijen,
bedoeld om z'n achtervolgers steeds op een ander spoor te zetten. </P>
<P>Wie op zoek is naar een verfrissende, originele actiefilm, kan "The
Jackal" gerust overslaan. De vermommingen van Willis werken onbedoeld op
de lachspieren, net als het zogenaamde 'Iers' accent van Gere. Het
verhaal barst van de onlogische situaties en ook de clichés
worden niet vergeten. Zo schakelen Russische schurken onverklaarbaar
over naar de Amerikaanse taal en laat de slechterik zoals gewoonlijk een
cryptische boodschap achter die z'n achtervolgers weer een eindje verder
helpt. Been there, done that. </P>
<P>Maar er zitten ook enige pluspunten aan deze film. Diane Venora is
perfect als de stoere Koslova. Zo goed zelfs, dat veteranen als Gere en
Willis door haar in de schaduw gezet worden. Ook de climax is goed
gelukt en de onverwachte wending op het einde van de film helpt daar
veel bij. </P>
<P>Wil je een leuke film met Bruce Willis zien, wacht dan tot de zomer op
"Armageddon". Of zie je toch liever Richard Gere? "Red Corner" is dan de
film voor jou. Zoek je een film met weinig actie en een mager verhaal?
Dan moet je "The Jackal" gezien hebben, want, afgezien van een paar
goede momenten, heeft deze film weinig te bieden. </P>
<PRE>-- 
E-mail us at: <A HREF="mailto:mailto:janvanturnhout@pi.net">mailto:janvanturnhout@pi.net</A></PRE>
<PRE>'Filmpje!' is located at
<A HREF="http://come.to/filmpje">http://come.to/filmpje</A>
where you can also subscribe to my mailing-list!</PRE>
<P>And you can find my film reviews at
<A HREF="http://us.imdb.com/M/reviews_by?Martijn+van+Turnhout">http://us.imdb.com/M/reviews_by?Martijn+van+Turnhout</A></P>
<HR><P CLASS=flush><SMALL>The review above was posted to the
<A HREF="news:rec.arts.movies.reviews">rec.arts.movies.reviews</A> newsgroup (<A HREF="news:de.rec.film.kritiken">de.rec.film.kritiken</A> for German reviews).<BR>
The Internet Movie Database accepts no responsibility for the contents of the
review and has no editorial control. Unless stated otherwise, the copyright
belongs to the author.<BR>
Please direct comments/criticisms of the review to relevant newsgroups.<BR>
Broken URLs inthe reviews are the responsibility of the author.<BR>
The formatting of the review is likely to differ from the original due
to ASCII to HTML conversion.
</SMALL></P>
<P ALIGN=CENTER>Related links: <A HREF="/Reviews/">index of all rec.arts.movies.reviews reviews</A></P>



</P></BODY></HTML>
