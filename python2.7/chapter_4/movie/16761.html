<HTML><HEAD>
<TITLE>Review for Ungkarlspappan (1935)</TITLE>
<LINK REL="STYLESHEET" TYPE="text/css" HREF="/ramr.css">
</HEAD>
<BODY BGCOLOR="#FFFFFF" TEXT="#000000">
<H1 ALIGN="CENTER" CLASS="title"><A HREF="/Title?0027160">Ungkarlspappan (1935)</A></H1><H3 ALIGN=CENTER>reviewed by<BR><A HREF="/ReviewsBy?Mattias+Thuresson">Mattias Thuresson</A></H3><HR WIDTH="40%" SIZE="4">
<PRE>UNGKARLSPAPPAN
Sverige 1935
Regi: Gustaf Molander
Medverkande: Olof Winnerstrand, Birgit Tengroth, Allan Bohlin</PRE>
<PRE>Betyg: 3 av 5</PRE>
<P>Den gamle greven på Ekenäs, Kristian Örnklo, berättar
för sin doktor om sina barn, utspridda över världen. "Under
min tid som militärattaché ute i världen hände det ju ett
och annat". Greven har aldrig mött dem utan bara skickat pengar
till deras mödrar. Doktorn förebrår greven för att han
inte låtit sina barn se Ekenäs och skrämmer honom med att den
dag han dör kommer hans barn, som aldrig sett Ekenäs, låta
sälja godset. Det hotet tar skruv: 'Sälja Ekenäs? Varför
det?'. Efter en stunds funderande: 'Barn kan man lära sig en hel
del av!"</P>
<P>Doktorns son John skickas ut i världen för att kalla hem de nu
vuxna barnen. Ett barn finns i Spanien, ett i Danmark och ett i
Norge. Spanien skildras lika schablonartat som man kan vänta sig:
Enrico domineras av sin dominanta mor som kräver att han snart
kommer tillbaka så att han kan bli tjurfäktare. Utanför
konsulatet står en spanjor i sombrero och spelar gitarr. Jurgen
Schildt menar i sin bok om den svenska 30-talsfilmen att när det
gäller utlänningar så växer främlingsskapet med
avståndet.  Danskar och norrmän behandlas i stort sett
rättvist men övriga nationaliteter enligt de folkliga
fördomarna: finnar slåss med kniv, tyskar är ordningssamma,
fransmän sitter på kafé med en basker på huvudet och så
vidare. Enrico är filmens pajasfigur, likt en papegoja får han
lära sig 'Hej på dig, gamle galosch' som han kan utbrista
närhelst man vill få publiken att skratta. Han är en
utlänning och i Sverige på 1930-talet betyder det att man kommer
från en annan planet.</P>
<P>Olof Winnerstrand som den gamle greven kan sätta in ett ögonglas
och knipa ihop med ögat som ingen annan. Han var specialist på
barskt grymtande herrar i överklassen med glimten i
ögat. Visserligen fick han spela samma roller under sin
filmkarriär, tjugo år senare, i Bergmans 'En lektion i
kärlek' spelar han samma gamla barskt grymtande herre.  Men vad
gör det, när dessa gamla uvar alltid är så charmerande?</P>
<P>Filmens manus är kanske inte lika lysande. John har visserligen
lite problem med att kalla hem barnen, men efter deras ankomst till
Ekenäs verkar Molander ha fått skrivkramp.  Det händer inte
mycket. Ungdomarnas alla glada påhitt kontrasteras mot grevens
butterhet mot att hans barn vänder upp och ned på allt -
samtidigt som han uppenbarligen lever upp igen och filosoferar över
hur nyttigt det är med att omge sig med unga människor.</P>
<PRE>Mattias Thuresson
<A HREF="mailto:mattias.thuresson@mbox300.swipnet.se">mattias.thuresson@mbox300.swipnet.se</A>
971022</PRE>
<HR><P CLASS=flush><SMALL>The review above was posted to the
<A HREF="news:rec.arts.movies.reviews">rec.arts.movies.reviews</A> newsgroup (<A HREF="news:de.rec.film.kritiken">de.rec.film.kritiken</A> for German reviews).<BR>
The Internet Movie Database accepts no responsibility for the contents of the
review and has no editorial control. Unless stated otherwise, the copyright
belongs to the author.<BR>
Please direct comments/criticisms of the review to relevant newsgroups.<BR>
Broken URLs inthe reviews are the responsibility of the author.<BR>
The formatting of the review is likely to differ from the original due
to ASCII to HTML conversion.
</SMALL></P>
<P ALIGN=CENTER>Related links: <A HREF="/Reviews/">index of all rec.arts.movies.reviews reviews</A></P>



</P></BODY></HTML>
