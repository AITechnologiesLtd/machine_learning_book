<HTML><HEAD>
<TITLE>Review for Hon dansade en sommar (1951)</TITLE>
<LINK REL="STYLESHEET" TYPE="text/css" HREF="/ramr.css">
</HEAD>
<BODY BGCOLOR="#FFFFFF" TEXT="#000000">
<H1 ALIGN="CENTER" CLASS="title"><A HREF="/Title?0043652">Hon dansade en sommar (1951)</A></H1><H3 ALIGN=CENTER>reviewed by<BR><A HREF="/ReviewsBy?Mattias+Thuresson">Mattias Thuresson</A></H3><HR WIDTH="40%" SIZE="4">
<PRE>HON DANSADE EN SOMMAR (1951)
Aka: One Summer of Happiness</PRE>
<P>Sverige 1951
Regi: Arne Mattsson
Medverkande: Folke Sundquist [Göran], Ulla Jacobsson [Kerstin], Edvin
Adolphson [Anders], John Elfström [kyrkoherden]</P>
<P>Hon dansade en sommar lär vara den svenska film som setts av flest
människor, både i Sverige och utomlands. Visst är Ingmar
Bergman känd men hans filmer har aldrig lockat någon
storpublik. Inget fel på filmen i sig men anledningen till
uppmärksamheten runt filmen lär snarare bero på att Ulla
Jacobsson visar brösten i en scen. Helt oskyldigt men något
enormt på den tiden.</P>
<P>Under slutet av 1940-talet och början av 1950-talet har Arne
Mattsson sin storhetstid. Rallare (1947), Farlig vår (1949), När
kärleken kom till byn (1950), För min heta ungdoms skull (1952)
tillkommer vid denna tid.  Dessa filmer är sinsemellan olika och
det speglar även hans hela produktion.  Kriminalfilmer, romantik,
krigsfilm, mjukporr och dramatik, ingen genre var för svår
för honom. Dock är det under första halvan av hans karriär
som han gör minnesvärda filmer.</P>
<P>Hon dansade en sommar är historien om 19-åriga Göran som tar
studenten från ett läroverk. Det är sommar och den skall han
tillbringa ute på landet hos sin farbror Anders, bonde och hans
dotter Sigrid. Snart nog träffar han den 17-åriga Kerstin, en
ung och blyg skönhet som han snart har förälskat sig i. Hans
känslor är besvarade men Kerstin är rädd för att hennes
strängt religiösa föräldrar skall få veta om det. Deras
kärlek fördjpas dock trots att de vet att Göran en dag
måste åka tillbaka till stan. Tillsammans med de andra
ungdomarna i trakten försöker de genom ungdomsföreningen
ställa iordning en lokal för dans och teater men kyrkoherden
är inflytelserik och motståndare till sådana påhitt och
vill stoppa dem.</P>
<P>Folke Sundquist var med i många av Mattssons filmer under
femtiotalet, här i filmen gör han i mitt tycke ingen
anmärkningsvärd prestation. Den görs istället av Ulla
Jacobsson, som med stor talang lyckas visa hur Kerstin slits mellan
att släppa fram all sin kärlek och att vara så ren och dygdig
som hennes föräldrar vill.</P>
<P>Göran Strindbergs foto är enastående vackert och tillsammans
med musiken blir vissa scener rena naturromantiken. Strindberg räds
inte för att använda både rörlig kamera, som i scenen
där Göran svimmar på åkern eller i scenen där Göran
och Kerstin dansar på midsommarafton och kameran följer dem
tätt intill.</P>
<P>Som alltid i svensk femtiotalsfilm finns några minnesvärda
biroller.  Främst John Elfström som den bigotte kyrkoherden, som
nästan spricker av moralism och sträng gudstro. Där är han
långt ifrån Åsa-Nisse. Tydligen blev filmen stoppad i
katolska Spanien för detta medan den tvärtom distribuerades i
Östtyskland med myndigheternas goda minne på grund av just den
bild den ger av ortodox kristendom.  Edvin Adolphsons klurige bonde,
väl medveten om hur det är att vara ung och förälskad och
bo på landet är en annan minnesvärd figur.</P>
<P>Min främsta anmärkning måste nog vara att slutet inte är
särskilt bra.  Efter att ha varit med om deras trots allt ljusa och
skira romans skulle man ha kunnat lämna biografen med en varm
känsla i maggropen om inte Mattsson med detta slut hade krossat
eventuella illusioner om att kärleken övervinner allt.</P>
<PRE>Betyg: 9 av 10</PRE>
<PRE>Mattias Thuresson
<A HREF="mailto:mattias.thuresson@mbox300.swipnet.se">mattias.thuresson@mbox300.swipnet.se</A>
990711</PRE>
<P>Sent via Deja.com <A HREF="http://www.deja.com/">http://www.deja.com/</A>
Share what you know. Learn what you don't.</P>
<HR><P CLASS=flush><SMALL>The review above was posted to the
<A HREF="news:rec.arts.movies.reviews">rec.arts.movies.reviews</A> newsgroup (<A HREF="news:de.rec.film.kritiken">de.rec.film.kritiken</A> for German reviews).<BR>
The Internet Movie Database accepts no responsibility for the contents of the
review and has no editorial control. Unless stated otherwise, the copyright
belongs to the author.<BR>
Please direct comments/criticisms of the review to relevant newsgroups.<BR>
Broken URLs inthe reviews are the responsibility of the author.<BR>
The formatting of the review is likely to differ from the original due
to ASCII to HTML conversion.
</SMALL></P>
<P ALIGN=CENTER>Related links: <A HREF="/Reviews/">index of all rec.arts.movies.reviews reviews</A></P>



</P></BODY></HTML>
