<HTML><HEAD>
<TITLE>Review for Breakdown (1997)</TITLE>
<LINK REL="STYLESHEET" TYPE="text/css" HREF="/ramr.css">
</HEAD>
<BODY BGCOLOR="#FFFFFF" TEXT="#000000">
<H1 ALIGN="CENTER" CLASS="title"><A HREF="/Title?0118771">Breakdown (1997)</A></H1><H3 ALIGN=CENTER>reviewed by<BR><A HREF="/ReviewsBy?Martijn+van+Turnhout">Martijn van Turnhout</A></H3><HR WIDTH="40%" SIZE="4">
<PRE>You can find more film reviews at
<A HREF="http://come.to/filmpje">http://come.to/filmpje</A></PRE>
<PRE>--------------------
*     = slecht
**    = matig
***   = goed
****  = uitstekend
***** = meesterwerk
--------------------</PRE>
<PRE>- "Breakdown" *****</PRE>
<PRE>Hoofdrollen:</PRE>
<PRE>Jeff Taylor: Kurt Russell
Red Barr: J.T. Walsh
Amy Taylor: Kathleen Quinlan
Earl: M.C. Gainey
Billy: Jack Noseworthy</PRE>
<P>Geregisseerd door Jonathan Mostow.
Geschreven door Jonathan Mostow en Sam Montgomery.
Speeltijd: 96 minuten.</P>
<P>Iedereen kent wel 'Het gouden ei', dat bekende boek van Tim Krabbi.
Het gaat over een Nederlands echtpaar dat door Frankrijk rijdt. De
benzine van hun auto raakt op en dus stoppen ze bij een benzinestation.
De vrouw besluit wat bij het winkeltje te halen, maar ze komt niet meer
terug. Haar echtgenoot wordt radeloos en onderneemt een grote zoektocht.
Totzover 'Het gouden ei'. De Amerikaanse film "Breakdown" heeft dezelfde
opbouw als dit boek en als je dacht dat 'Het gouden ei' spannend was,
dan heb je deze film nog niet gezien.</P>
<P>Jeff (Kurt Russell) en Amy Taylor (Kathleen Quinlan) vormen een
doodgewoon echtpaar, dat door de woestijn rijdt om zo in San Diego te
komen. Onderweg valt de auto stil, maar gelukkig stopt er een
vrachtwagen. Ze maken kennis met de vrachtwagenchauffeur, die zich
voorstelt als Red Barr (J.T. Walsh). Na een paar discussies besluit Amy
met Barr naar 'Belle's Diner' te gaan, een restaurant waar zij een
sleepwagenbedrijf kan bellen. Jeff gaat hiermee akkoord en blijft alleen
achter.</P>
<P>Al snel wordt Jeff het wachten beu en gaat zelf aan z'n auto sleutelen.
Na enige tijd weet hij z'n wagen weer te starten en rijdt daarna met
volle moed naar 'Belle's Diner', waar hij Amy verwacht. Helaas is ze
daar niet. Sterker nog, de barkeeper heeft z'n vrouw niet binnen zien
lopen. Jeff begrijpt er niets van en gaat verder op zoek, nadat hij aan
de barkeeper gevraagd heeft om naar z'n vrouw
uit te kijken. Met minder moed stapt hij de auto in. </P>
<P>Jeff verkent de dorre gebieden van de woestijn en ontdekt in de verte
een vrachtwagen, die er precies hetzelfde uitziet als de wagen van Red
Barr. Enigszins kwaad laat hij de vrachtwagen stoppen met een paar rauwe
rijtechnieken. Jeff heeft gelijk, want het is inderdaad de wagen van Red
Barr. Barr stapt georriteerd uit de wagen, maar hij herkent Jeff niet.
Ook beweert hij Amy nooit meegenomen te hebben. Jeff is nu hopeloos en
heeft geen idee hoe hij ooit nog z'n vrouw terug kan zien. </P>
<P>Ongelooflijk. Mensen met een zwak hart moeten deze film absoluut niet
zien, want "Breakdown" is bloedstollend. Jonathan Mostow, regisseur en
schrijver van deze film, haalt alle mogelijke middelen uit de kast om de
suspense en de spanning tot ongekende hoogten te voeren. De, prachtig in
beeld gebrachte, verlaten landschappen dragen daar een steentje aan bij.
Net zoals de bijna voelbare spanning in 'Belle's Diner' en de schne in
de bank.</P>
<P>"Breakdown" vervalt gelukkig niet in clichis en kent zelfs een originele
schurk, die na het moorden en stelen er nog een gezin aan overhoudt.
Zijn relatie met vrouw en kind wordt goed uitgewerkt. Ook zijn er veel
verrassende plotwendingen, zodat je je niet snel verveelt. En Russell is
als de wanhopige echtgenoot weer in topvorm.</P>
<P>Dat het meer dan een jaar duurt voordat deze film eindelijk in Nederland
te zien is, is niet te begrijpen. Want "Breakdown" kun je zonder meer
fantastisch noemen. Ik heb er van de allereerste schne tot de
allerlaatste minuut van genoten. Ein ding is zeker: na deze film denk je
wel twee keer na voordat je met een vreemdeling meerijdt.</P>
<PRE>(C) Martijn van Turnhout.</PRE>
<PRE>-- 
<A HREF="mailto:mailto:turnhout@gironet.nl">mailto:turnhout@gironet.nl</A>
<A HREF="http://come.to/filmpje">http://come.to/filmpje</A>
<A HREF="http://us.imdb.com/M/reviews_by?Martijn+van+Turnhout">http://us.imdb.com/M/reviews_by?Martijn+van+Turnhout</A></PRE>
<HR><P CLASS=flush><SMALL>The review above was posted to the
<A HREF="news:rec.arts.movies.reviews">rec.arts.movies.reviews</A> newsgroup (<A HREF="news:de.rec.film.kritiken">de.rec.film.kritiken</A> for German reviews).<BR>
The Internet Movie Database accepts no responsibility for the contents of the
review and has no editorial control. Unless stated otherwise, the copyright
belongs to the author.<BR>
Please direct comments/criticisms of the review to relevant newsgroups.<BR>
Broken URLs inthe reviews are the responsibility of the author.<BR>
The formatting of the review is likely to differ from the original due
to ASCII to HTML conversion.
</SMALL></P>
<P ALIGN=CENTER>Related links: <A HREF="/Reviews/">index of all rec.arts.movies.reviews reviews</A></P>



</P></BODY></HTML>
