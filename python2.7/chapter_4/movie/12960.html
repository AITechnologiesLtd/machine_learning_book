<HTML><HEAD>
<TITLE>Review for Gingerbread Man, The (1998)</TITLE>
<LINK REL="STYLESHEET" TYPE="text/css" HREF="/ramr.css">
</HEAD>
<BODY BGCOLOR="#FFFFFF" TEXT="#000000">
<H1 ALIGN="CENTER" CLASS="title"><A HREF="/Title?0119196">Gingerbread Man, The (1998)</A></H1><H3 ALIGN=CENTER>reviewed by<BR><A HREF="/ReviewsBy?Martijn+van+Turnhout">Martijn van Turnhout</A></H3><HR WIDTH="40%" SIZE="4">
<PRE>You can find more film reviews at
<A HREF="http://come.to/filmpje">http://come.to/filmpje</A></PRE>
<PRE>--------------------
*     = slecht
**    = matig
***   = goed
****  = uitstekend
***** = meesterwerk
--------------------</PRE>
<PRE>- "The Gingerbread Man" ***</PRE>
<PRE>Hoofdrollen:</PRE>
<PRE>Rick Magruder: Kenneth Branagh
Mallory Doss: Embeth Davidtz
Clyde Pell: Robert Downey Jr.
Lois Harlan: Daryl Hannah
Pete Randle: Tom Berenger
Leeanne: Famke Janssen</PRE>
<PRE>Geregisseerd door Robert Altman.
Geschreven door Al Hayes, gebaseerd op een origineel verhaal van John
Grisham.
Speeltijd: 115 minuten.</PRE>
<P>Er is een leuke vondst in deze film. In het Amerika van "The Gingerbread
Man" woedt er een grote orkaan, genaamd Geraldo. Met deze naam verwijst
ohn Grisham naar de onderwerpen in deze film: scheidingen, ontvoeringen,
mysterieuze sektes, stoere advocaten
en drugsverslaving. Met "The Gingerbread Man" heeft Grisham dus een
andere weg ingeslagen. Samen met regisseur Robert Altman heeft hij
ervoor gezorgd dat deze film een stuk realistischer is dan de anderen.</P>
<P>Rick Magruder (Kenneth Branagh) is een succesvolle advocaat, die
gescheiden is van Leeanne (Famke Janssen) en niet vaak z'n kinderen
ziet. Na een grote zaak gewonnen te hebben, gaat hij terug naar z'n
kantoor om de overwinning met z'n collega's te vieren. Aan het einde van
de avond heeft Magruder genoeg op en besluit terug naar huis te rijden.
Dan ziet hij dat iemand een auto steelt en er meteen mee vandoor gaat.
De eigenaresse van de wagen, serveerster Mallory Doss 
(Embeth Davidtz) , blijft alleen achter. Magruder biedt z'n hulp aan en
samen rijden ze naar haar huis. </P>
<P>Eenmaal aangekomen ontdekken ze dat haar auto nu voor het huis
geparkeerd is. Doss gaat samen met Magruder voorzichtig naar binnen, in
de veronderstelling dat de dief nu binnen is. De deur is open, de
televisie staat aan en de lichten zijn nu opeens volop aan het schijnen.
Het komt Doss zeer bekend voor en al snel heeft ze 
in de gaten wat er aan de hand is: haar vader Dixon Doss (Robert
Duvall), lid van een mysterieuze groep, is weer begonnen met 'stalken'.
Magruder wilt haar graag helpen en geeft deze zaak aan Clyde (Robert
Downey Jr.), die graag aan de drank zit.</P>
<P>De vader wordt snel gevonden en naar de rechtbank gebracht. Daar wordt
hij schuldig bevonden. Luid protesterend gaat hij naar de gevangenis.
Magruder en Doss denken nu dat de zaak gesloten is. Fout. De rest van de
sekte weet Dixon uit de gevangenis te halen, zodat hij weer kan beginnen
met het stalken van z'n dochter. Met nu iin verschil: de kinderen van
Magruder worden nu ook bedreigd. Magruder krijgt het benauwd en haalt in
een paniekerige bui z'n kinderen van schhool. Maar dat blijkt niet
genoeg te zijn...</P>
<P>Dat Robert Altman de regisseur is van deze film, is te merken. "The
Gingerbread Man" druipt namelijk van de sfeer. Met veel regen, stormen
en orkanen wordt de toon gezet voor duistere, persoonlijke zaken. Het
geeft de film iets bijzonders, net zoals de mooie openingsschne. Ook
zorgt de orkaan 'Geraldo' voor veel spannende 
momenten, want het is in feite een voorbode van wat er gebeuren zal. </P>
<P>Ondanks de eerder genoemde pluspunten blijft "The Gingerbread Man" een
doorsnee thriller. De rol van Tom Berenger als Pete Randle, ex-man van
Mallory Doss, is zo klein, dat het net zo goed weggeschreven kon worden.
Ook zijn er veel gaten in het verhaal, zodat de kijker vaak in het
duister moet tasten.</P>
<P>Niettemin is deze thriller van Robert Altman een intrigerende,
sfeervolle film. De ouwe kerel heeft z'n stijl niet verloren. </P>
<PRE>(C) Martijn van Turnhout.</PRE>
<PRE>-- 
<A HREF="mailto:mailto:turnhout@gironet.nl">mailto:turnhout@gironet.nl</A>
<A HREF="http://come.to/filmpje">http://come.to/filmpje</A>
<A HREF="http://us.imdb.com/M/reviews_by?Martijn+van+Turnhout">http://us.imdb.com/M/reviews_by?Martijn+van+Turnhout</A></PRE>
<HR><P CLASS=flush><SMALL>The review above was posted to the
<A HREF="news:rec.arts.movies.reviews">rec.arts.movies.reviews</A> newsgroup (<A HREF="news:de.rec.film.kritiken">de.rec.film.kritiken</A> for German reviews).<BR>
The Internet Movie Database accepts no responsibility for the contents of the
review and has no editorial control. Unless stated otherwise, the copyright
belongs to the author.<BR>
Please direct comments/criticisms of the review to relevant newsgroups.<BR>
Broken URLs inthe reviews are the responsibility of the author.<BR>
The formatting of the review is likely to differ from the original due
to ASCII to HTML conversion.
</SMALL></P>
<P ALIGN=CENTER>Related links: <A HREF="/Reviews/">index of all rec.arts.movies.reviews reviews</A></P>



</P></BODY></HTML>
