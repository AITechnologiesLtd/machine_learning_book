<HTML><HEAD>
<TITLE>Review for Devil's Advocate, The (1997)</TITLE>
<LINK REL="STYLESHEET" TYPE="text/css" HREF="/ramr.css">
</HEAD>
<BODY BGCOLOR="#FFFFFF" TEXT="#000000">
<H1 ALIGN="CENTER" CLASS="title"><A HREF="/Title?0118971">Devil's Advocate, The (1997)</A></H1><H3 ALIGN=CENTER>reviewed by<BR><A HREF="/ReviewsBy?Martijn+van+Turnhout">Martijn van Turnhout</A></H3><HR WIDTH="40%" SIZE="4">
<PRE>------------------------
*     = Waardeloos. 
**    = Matig. 
***   = Goed.
****  = Uitstekend.
***** = Meesterwerk.
------------------------</PRE>
<PRE>"The Devil's Advocate" ****  </PRE>
<PRE>             Hoofdrollen:</PRE>
<PRE>             Kevin Lomax: Keanu Reeves
             John Milton: Al Pacino
             Mary Ann Lomax: Charlize Theron
             Eddie Barzoon: Jeffrey Jones
             Mrs. Lomax: Judith Ivey
             Alexander Cullen: Craig T. Nelson </PRE>
<PRE>             Geregisseerd door Taylor Hackford.
             Geschreven door Jonathan Lemkin en Tony Gilroy.
             Speeltijd: 138 minuten. </PRE>
<P>Satan. Lucifer. Beëlzebub. De duivel heeft vele namen en sinds kort kun
je daar een nieuwe bij toevoegen. Het is een acteur dieschitterde in
films als "The Godfather", "City Hall" en "Donnie Brasco". Ik heb het
natuurlijk over Al Pacino, die in "The Devil's Advocate" een nieuwe
definitie geeft aan het woord 'overacting'. Want niemand kan de duivel
zo neerzetten als Pacino. </P>
<P>Keanu Reeves is Kevin Lomax, een in Florida wonende advocaat die nog
nooit een zaak verloren heeft. Na weer een zaak gewonnen te hebben,
wordt hij benaderd door een medewerker van een groot bedrijf, die erg
geïnteresseerd in hem is. Hij krijgt een groot bedrag aangeboden en even
later vertrekt hij met z'n vrouw Mary Ann Lomax (Charlize Theron) naar
New York, de stad waarin het bedrijf gevestigd is. </P>
<P>Daar aangekomen ontmoet hij John Milton (Al Pacino), de man waar hij
voor moet gaan werken. Milton biedt hem alles wat z'n hartje begeert:
een groot appartement, veel geld en grote uitdagingen. Lomax accepteert
dit maar al te graag en werkt zich kapot om zo aan de wensen van Milton
te voldoen. Mary Ann weet dat er iets niet klopt. Zij krijgt visioenen
van monsters en probeert niet haar verstand te verliezen </P>
<P>Helaas is er niks meer aan te doen. Langzaam maar zeker takelt Mary Ann
af, totdat er niks van haar overblijft dan een zielige, zieke vrouw. Ook
Lomax' moeder (Judith Ivey) is zich bewust van het kwaad en porbeert hem
nog te waarschuwen. Lomax trekt zich nergens wat van aan, maar als Mary
Ann eenmaal gek is geworden, ziet hij dat 'ie te ver is gegaan. </P>
<P>"The Devil's Advocate" is een ervaring op zich. Het verhaal is bijzonder
goed geschreven, heeft veel plotwendingen en maakt gretig gebruik van
Bijbel-citaties. Keanu Reeves is verrassend goed en Charlize Theron laat
zich van haar allerbeste kant zien. Maar hoe goed deze acteurs ook mogen
zijn, veteraan Al Pacino is degene die zich helemaal in z'n rol kan
uitleven. Niet alleen krijgt hij juweeltjes van monologen
voorgeschoteld, ook heeft hij de mooiste vrouwen tot z'n beschikking,
waarmee hij Reeves naar de donkere zijde probeert te halen. </P>
<P>Dat is ook te zien in de climax van deze film, die werkelijk fantastisch
is, qua script en special effects. Reeves moet in deze scene een
moeilijke beslissing nemen en ik kan alvast zeggen: de uitkomst is
verrassend. Maar meer zeg ik ook niet, want "The Devil's Advocate"
blijft je tot het einde verrassen. Als alleen maar dat allerlaatste shot
was weggelaten... </P>
<PRE>(c) Martijn van Turnhout</PRE>
<PRE>-- 
E-mail us at: <A HREF="mailto:mailto:janvanturnhout@pi.net">mailto:janvanturnhout@pi.net</A></PRE>
<PRE>'Filmpje!' is located at
<A HREF="http://come.to/filmpje">http://come.to/filmpje</A>
where you can also subscribe to my mailing-list!</PRE>
<P>And you can find my film reviews at
<A HREF="http://us.imdb.com/M/reviews_by?Martijn+van+Turnhout">http://us.imdb.com/M/reviews_by?Martijn+van+Turnhout</A></P>
<HR><P CLASS=flush><SMALL>The review above was posted to the
<A HREF="news:rec.arts.movies.reviews">rec.arts.movies.reviews</A> newsgroup (<A HREF="news:de.rec.film.kritiken">de.rec.film.kritiken</A> for German reviews).<BR>
The Internet Movie Database accepts no responsibility for the contents of the
review and has no editorial control. Unless stated otherwise, the copyright
belongs to the author.<BR>
Please direct comments/criticisms of the review to relevant newsgroups.<BR>
Broken URLs inthe reviews are the responsibility of the author.<BR>
The formatting of the review is likely to differ from the original due
to ASCII to HTML conversion.
</SMALL></P>
<P ALIGN=CENTER>Related links: <A HREF="/Reviews/">index of all rec.arts.movies.reviews reviews</A></P>



</P></BODY></HTML>
