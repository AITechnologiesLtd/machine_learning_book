<HTML><HEAD>
<TITLE>Review for Scream 2 (1997)</TITLE>
<LINK REL="STYLESHEET" TYPE="text/css" HREF="/ramr.css">
</HEAD>
<BODY BGCOLOR="#FFFFFF" TEXT="#000000">
<H1 ALIGN="CENTER" CLASS="title"><A HREF="/Title?0120082">Scream 2 (1997)</A></H1><H3 ALIGN=CENTER>reviewed by<BR><A HREF="/ReviewsBy?Martijn+van+Turnhout">Martijn van Turnhout</A></H3><HR WIDTH="40%" SIZE="4">
<PRE>---------------------
*     = Waardeloos. 
**    = Matig. 
***   = Goed.
****  = Uitstekend.
***** = Meesterwerk.
---------------------</PRE>
<PRE>"Scream 2" *****</PRE>
<P>De HTML-versie:
<A HREF="http://www.geocities.com/Hollywood/Boulevard/8429/23.html">http://www.geocities.com/Hollywood/Boulevard/8429/23.html</A></P>
<PRE>             Hoofdrollen:</PRE>
<PRE>             Sidney Prescott: Neve Campbell
             Dewey Riley: David Arquette
             Gale Weathers: Courteney Cox
             Cotton Weary: Liev Schreiber
             Cici: Sarah Michelle Gellar
             Randy Meeks: Jamie Kennedy
             Debbie Salt: Laurie Metcalf </PRE>
<PRE>             Geregisseerd door Wes Craven.
             Geschreven door Kevin Williamson.
             Speeltijd: 122 minuten. </PRE>
<P>"Scream" uit 1996 was een revolutionaire horrorfilm, die het
horror-genre weer deed opleven. De schrijver Kevin Williamson, expert op
het gebied van films, maakte handig gebruik van filmclichés om zo een
slim, origineel en grappig verhaal in elkaar te zetten. De hoofdpersonen
hadden alle horrorfilms al gezien en kenden eigenlijk dus de regels van
het spel. Met zo'n verhaal werd "Scream", gecombineerd met vakman Wes
Craven, een wereldwijd succes. Nu is er "Scream 2", de film waarin het
draait om de sequels. Zuigen ze of zuigen ze niet? </P>
<P>Er zijn twee jaren verstreken na de gebeurtenissen in "Scream".
TV-reporter Gale Weathers (Courteney Cox), destijds ook aanwezig, heeft
een boek over de moorden geschreven, genaamd "The Woodsboro Murders".
Het boek is een succes en er wordt besloten een film van te maken, wat
dus uiteindelijk "Stab" wordt. De voorpremière van "Stab" verloopt niet
goed, want al snel vallen er een paar doden, waarvan er eentje middenin
de bioscoopzaal vermoord wordt. Dat slachtoffer weet nog net naar het
bioscoopdoek te kruipen om zo iedereen met haar dood te confronteren. </P>
<P>Gale Weathers en Sidney Prescott (Neve Campbell) hebben het al in de
gaten: de moorden beginnen opnieuw. De seriemoordenaar gaat ermee door,
want op het schoolterrein vallen nu ook al de nodige doden. Prescott
weet dat hij snel achter haar zal aankomen en neemt dus een paar
maatregelen. Ondertussen ontdekt Weathers een verband tussen de moorden
die nu gepleegd worden en vroeger gepleegd werden. Samen met Dewey Riley
(David Arquette), nu een lijfwacht, gaat ze op onderzoek uit. </P>
<P>Je kunt zien dat regisseur Wes Craven gebruik heeft kunnen maken van een
groter budget. In plaats van telefoons gebruikt nu iedereen natuurlijk
GSM's, de bloedscènes zijn nu nog bloederiger en de locaties
uitgebreider. "Scream 2" ziet er in ieder geval beter en verzorgder uit
dan z'n voorganger. Ook zijn er een paar TV-sterren bijgekomen, zoals
Jerry O'Connell (de briljante Quinn uit 'Sliders') en Laurie Metcalf (de
neurotische zus van Roseanne uit 'Roseanne'). </P>
<P>Net als in "Scream" is de beginscène van "Scream 2" briljant en zeer
goed in beeld gebracht, waarin nu ook een erg leuke discussie is over de
rol van zwarte mensen in horrorfilms. Een prachtig begin van een film,
als je het mij vraagt. Craven laat zien dat de moordenaar gebruik maakt
van de hysterie rondom "Stab" en de bijbehorende kostuums. Jada Pinkett,
de zwarte vrouw die in de bioscoop vermoord wordt, is overigens in het
echte leven de vriendin van Will Smith. </P>
<P>Er zijn zoveel dingen in "Scream 2" waar je van kan genieten. De
levendige discussies over sequels bijvoorbeeld. Of de ironie en frisse
dialogen van Williamson, de twee dingen waar hij bekend om staat. Ook de
griezel- en bloedscènes zijn weer meesterlijk in beeld gebracht door
expert Craven, waarvan het begin en de climax toch wel de allerbeste
zijn. Deze film moet je dus gewoon zien. Een piepklein (maar dan ook
microscopisch klein) minpuntje van "Scream 2" is dat de
telefoongesprekken nu wel overbekend zijn. Voortaan telefooncellen
gebruiken? </P>
<PRE>(c) Martijn van Turnhout </PRE>
<PRE>-- 
E-mail us at: <A HREF="mailto:mailto:janvanturnhout@pi.net">mailto:janvanturnhout@pi.net</A></PRE>
<PRE>'Filmpje!' is located at
<A HREF="http://come.to/filmpje">http://come.to/filmpje</A>
where you can also subscribe to my mailing-list!</PRE>
<P>And you can find my film reviews at
<A HREF="http://us.imdb.com/M/reviews_by?Martijn+van+Turnhout">http://us.imdb.com/M/reviews_by?Martijn+van+Turnhout</A></P>
<HR><P CLASS=flush><SMALL>The review above was posted to the
<A HREF="news:rec.arts.movies.reviews">rec.arts.movies.reviews</A> newsgroup (<A HREF="news:de.rec.film.kritiken">de.rec.film.kritiken</A> for German reviews).<BR>
The Internet Movie Database accepts no responsibility for the contents of the
review and has no editorial control. Unless stated otherwise, the copyright
belongs to the author.<BR>
Please direct comments/criticisms of the review to relevant newsgroups.<BR>
Broken URLs inthe reviews are the responsibility of the author.<BR>
The formatting of the review is likely to differ from the original due
to ASCII to HTML conversion.
</SMALL></P>
<P ALIGN=CENTER>Related links: <A HREF="/Reviews/">index of all rec.arts.movies.reviews reviews</A></P>



</P></BODY></HTML>
