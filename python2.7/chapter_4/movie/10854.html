<HTML><HEAD>
<TITLE>Review for As Good As It Gets (1997)</TITLE>
<LINK REL="STYLESHEET" TYPE="text/css" HREF="/ramr.css">
</HEAD>
<BODY BGCOLOR="#FFFFFF" TEXT="#000000">
<H1 ALIGN="CENTER" CLASS="title"><A HREF="/Title?0119822">As Good As It Gets (1997)</A></H1><H3 ALIGN=CENTER>reviewed by<BR><A HREF="/ReviewsBy?Martijn+van+Turnhout">Martijn van Turnhout</A></H3><HR WIDTH="40%" SIZE="4">
<PRE><HR>* = Waardeloos. 
** = Matig. 
*** = Goed.
**** = Uitstekend.
***** = Meesterwerk.<HR></PRE>
<PRE>"As Good As It Gets" ****  </PRE>
<PRE>             Hoofdrollen:</PRE>
<PRE>             Melvin Udall: Jack Nicholson
             Carol Connelly: Helen Hunt
             Simon Bishop: Greg Kinnear
             Frank Sachs: Cuba Gooding Jr</PRE>
<PRE>             Geregisseerd door James L. Brooks.
             Geschreven door Mark Andrus en James L. Brooks.
             Speeltijd: 138 minuten.</PRE>
<P>Als je aan een willekeurige acteur of actrice in Hollywood vraagt
wat de leukste rol is om te spelen, beantwoorden ze die vraag
met boef, dief, schurk, psychopaat, sadist, gierigaard of klootzak. Het is dus 
duidelijk dat de leukste rollen de gemeenste rollen zijn. En daar sluit Jack Nicholson 
zich helemaal bij aan. Na rollen als de duivel in "The Witches Of Eastwick" en de 
Joker in "Batman", is hij nu te zien in "As Good As It Gets". </P>
<P>Melvin Udall (Jack Nicholson) is een schrijver, die alleen in een appartement woont. 
Door z'n dwangneuroses heeft hij veel nare gewoontes en hij is een echte mensenhater, 
wat vooral z'n homoseksuele buurman en schilder Simon Bishop (Greg Kinnear) merkt aan 
Udall's uiterst vervelende, discriminerende opmerkingen. Handelaar Frank Sachs (Cuba 
Gooding Jr.) staat Bishop tevergeefs bij in de strijd tegen deze sadist. </P>
<P>Logisch dus dat Udall geen vrienden heeft, vandaar dat hij z'n vrije tijd vertoeft in 
een restaurant waar serveerster Carol Connelly (Helen Hunt) werkt. Connelly is het 
enige levende wezen op aarde waarmee hij kan opschieten. Totdat Udall een gemene 
opmerking maakt over Connelly's zoontje dat aan astma lijdt. Dat had hij beter niet 
kunnen doen, want vanaf dat moment wil zij niks meer met hem te maken hebben. Dat komt 
voor hem pijnlijk aan. </P>
<P>Nu krijgt Udall het alleen nog maar moeilijker. Nadat Bishop in elkaar geslagen is 
door een inbreker, moet Udall op z'n hondje Verdell passen. Wonderbaarlijk genoeg gaat 
dat erg goed en hij raakt aan de kleine hond gewend. Helaas, na enige weken wil de 
inmiddels opgeknapte Bishop z'n hondje terug en als overmaat van ramp blijft Connelly 
vanwege haar zoontje thuis. Udall weet zich geen raad meer en besluit alle problemen 
uit de wereld te helpen, om zo z'n eigen leven weer op een rijtje te kunnen zetten. </P>
<P>"As Good As It Gets" stijgt boven de gemiddelde comedy uit door de fantastische 
acteerprestaties. Van zo'n veteraan als Nicholson verwacht je alleen maar briljant 
acteerwerk en dat krijg je ook. Hunt speelt overtuigend een serveerster en Kinnear zet 
geloofwaardig de homoseksuele kunstenaar neer, zonder ook maar één keer te 
overdrijven. Oscars zijn niet onwaarschijnlijk. </P>
<P>Aan het script is, in tegenstelling tot de meeste comedies, veel aandacht besteed. Het 
is goed uitgedacht, met realistische conflicten, karakterschetsen en vriendschappen. 
Samen met Mark Andrus zorgt James L. Brooks voor veel leuke dialogen en Udall komt 
helemaal tot z'n recht met z'n venijnige opmerkingen. </P>
<P>Helaas kiest James L. Brooks voor een gemakzuchtig einde, zodat de film niet helemaal 
uit de verf komt. Niettemin is "As Good As It Gets" een absolute aanrader. Sterke 
acteerprestaties, het goede scenario en leuke one-liners zorgen voor veel kijkplezier. </P>
<PRE>-- 
E-mail us at: <A HREF="mailto:mailto:janvanturnhout@pi.net">mailto:janvanturnhout@pi.net</A></PRE>
<P>'Filmpje!' is located at
<A HREF="http://www.geocities.com/Hollywood/Boulevard/8429/">http://www.geocities.com/Hollywood/Boulevard/8429/</A>
where you can also subscribe to my mailing-list!</P>
<P>And you can find my film reviews at
<A HREF="http://us.imdb.com/M/reviews_by?Martijn+van+Turnhout">http://us.imdb.com/M/reviews_by?Martijn+van+Turnhout</A></P>
<HR><P CLASS=flush><SMALL>The review above was posted to the
<A HREF="news:rec.arts.movies.reviews">rec.arts.movies.reviews</A> newsgroup (<A HREF="news:de.rec.film.kritiken">de.rec.film.kritiken</A> for German reviews).<BR>
The Internet Movie Database accepts no responsibility for the contents of the
review and has no editorial control. Unless stated otherwise, the copyright
belongs to the author.<BR>
Please direct comments/criticisms of the review to relevant newsgroups.<BR>
Broken URLs inthe reviews are the responsibility of the author.<BR>
The formatting of the review is likely to differ from the original due
to ASCII to HTML conversion.
</SMALL></P>
<P ALIGN=CENTER>Related links: <A HREF="/Reviews/">index of all rec.arts.movies.reviews reviews</A></P>



</P></BODY></HTML>
